# 1 python

## 1.1 Ιστορία της Python

Στις αρχές της δεκαετίας του 1980 ο Guido van Rossum ξεκίνησε να δουλεύει σε ένα έργο με μια ομάδα από το Centrum voor Wiskunde en Informatica (CWI) που είχε σκοπό την δημιουργία μιας γλώσσας προγραμματισμού που θα την χρησιμοποιούσαν άνθρωποι οι οποίοι δεν είχαν σχέση με τον κόσμο της πληροφορικής. Η γλώσσα αυτή ονομαζόταν ABC και έδωσε τα εφόδια  στον Guido να ξεκινήσει ένα δικό του project το οποίο ξέρουμε σήμερα σαν Python. H Python είχε σκοπό να λύσει θέματα που προέκυψαν σε ένα μεταγενέστερο έργο που είχε σαν αντικείμενο τη δημιουργία ενός λειτουργικού συστήματος για κατανεμημένα συστήματα. Χρειαζόταν λοιπόν την δημιουργία μιας scripting γλώσσας και έχοντας την ελευθερία από τον Project Manager ξεκίνησε να γράφει την δική του γλώσσα προγραμματισμού, την Python. Η Python είχε πολλές ομοιότητες με την ABC αλλά και διαφορές. Οι βασικές διαφορές είναι οι λίστες, τα λεξικά, οι βασικές δηλώσεις της Python και η χρήση της εσοχής. Η Python έχει βασικό γνώρισμα ότι δεν έχει κεφαλαία γράμματα στις λέξεις κλειδιά και ήταν μια από τις βασικές απαιτήσεις του Guidο.  
Η πρώτη έκδοση 0.9.0 έγινε το Φεβρουάριο του 1991, ενώ η πρώτη λειτουργική βγήκε το 1994. Τα βασικά νέα χαρακτηριστικά που περιλήφθηκαν σε αυτή την έκδοση ήταν τα προγραμματιστικά εργαλεία lamda, map, filter και reduce. H επόμενη μεγάλη αλλαγή ήρθε με την έκδοση της Python τον Οκτώβριο του 2000, όπου πλέον το έργο έχει μεγαλώσει και έχει περάσει στα χέρια της BeOpen.com όπου έχει δημιουργηθεί το τμήμα BeOpen PythonLabs team. Το 2001 δημιουργήθηκε το Python Software Foundation (PSF), ένας μη κερδοσκοπικός οργανισμός που δημιουργήθηκε ειδικά για να έχει τη Πνευματική ιδιοκτησία της Python. Επίσης η Zope Co., η πρώην BeOpen.com, είναι ένας από του μεγαλύτερους χρηματοδότες της PSF.
Η Python ήταν από εξ’ αρχής ανοιχτού κώδικα, από το πρώτο commit του Guido τον Αύγουστο του 1990 μέχρι σήμερα, στο GitHub στο αποθετήριο έχει 105000 commits 409 releases και 1098 contributors. Είναι ένα πολύ ενεργό αποθετήριο καθώς η εξέλιξη της γλώσσας είναι ραγδαίο.

## 1.2 Χαρακτηριστικά της Python

Ένα από τα βασικά γνωρίσματα της Python είναι ότι έχει απλή και κομψή σύνταξη καθιστώντας τα προγράμματα ευανάγνωστα και κατανοητά. Είναι μια γλώσσα εύκολη στην χρήση για την ανάπτυξη εφαρμογών και στη συντήρηση αυτών. Η διαδραστική λειτουργία της Python μέσω του τερματικού της γλώσσας διευκολύνει τη δοκιμή σύντομων αποσπασμάτων κώδικα. Ένα από τα μεγαλύτερα προτερήματα της Python είναι πως είναι dynamically-typed, δηλαδή αναγνωρίζει μόνη της τους τύπους των μεταβλητών χωρίς να δηλωθούν από τον προγραμματιστή. Ένα ακόμη πλεονέκτημα της Python είναι οι ενσωματωμένες δομές δεδομένων όπως επίσης και οι ισχυρές βιβλιοθήκες, τα frameworks και η υποστήριξη της κοινότητας. Υπάρχει επίσης ένα πακέτο ανάπτυξης που ονομάζεται IDLE, το οποίο επεκτείνεται εύκολα με την προσθήκη άλλων πακέτων που υλοποιούνται σε μια μεταγλωττισμένη γλώσσα, όπως C ή C++ και λειτουργεί οπουδήποτε, συμπεριλαμβανομένων των OSX, Windows, Linux και Unix. Ανεπίσημες εκδόσεις είναι επίσης διαθέσιμες για Android και iOS. Ένα ακόμα βασικό γνώρισμα της γλώσσας είναι η φύση του ελεύθερου λογισμικού, που από την μια είναι δωρεάν η λήψη και η χρήση της γλώσσας ή η ενσωμάτωση της σε μια εφαρμογή και από την άλλη μπορεί να τροποποιηθεί και να αναδιανεμηθεί και παρόλο που  προστατεύεται από πνευματικά δικαιώματα, είναι διαθέσιμη με άδεια ανοικτού πηγαίου κώδικα. 
Κάποια από τα βασικά χαρακτηριστικά προγραμματιστικά γνωρίσματα της γλώσσας είναι ότι διατίθενται διάφοροι τύποι δεδομένων: αριθμοί, συμβολοσειρές (ASCII και Unicode), λίστες και λεξικά. Η Python υποστηρίζει αντικειμενοστραφή προγραμματισμό με κλάσεις και πολλαπλή κληρονομικότητα. Ο κώδικας μπορεί να ομαδοποιηθεί σε πακέτα. Η γλώσσα υποστηρίζει καθαρό χειρισμό σφαλμάτων. Η ανάμειξη ασυμβίβαστων τύπων (π.χ. προσπάθεια προσθήκης μιας συμβολοσειράς και ενός αριθμού) προκαλεί την αύξηση μιας εξαίρεσης, έτσι ώστε τα σφάλματα να έχουν αλιευθεί νωρίτερα. Η Python περιλαμβάνει προηγμένες λειτουργίες προγραμματισμού όπως γεννήτριες και λίστες. Η αυτόματη διαχείριση μνήμης της Python απαλλάσσει από την υποχρέωση να γίνει χειροκίνητα η απελευθέρωση μνήμης στον κώδικα.

## 1.3 Εφαρμογές της Python

Κάποιες από τις υλοποιήσεις που μπορούν να υλοποιηθούν με τη γλώσσα Python είναι: Ανάπτυξη διαδικτύου, Ανάπτυξη παιχνιδιών, Μηχανική μάθηση και τεχνητή νοημοσύνη, Επιστήμη δεδομένων και οπτικοποίηση δεδομένων, Desktop GUI, Επιχειρηματικές Εφαρμογές και  Ενσωματωμένες εφαρμογές.

### 1.3.1 Ανάπτυξη διαδικτύου με Python

Η Python μπορεί να χρησιμοποιηθεί για την ανάπτυξη μιας εφαρμογής ιστού. Η Python διαθέτει ενσωματωμένα πολλά διαδικτυακά πρωτόκολλα όπως HTML, XML, JSON, Email Processing, FTP, IMAP. Τέλος με το πακέτο Index της Python προστίθενται λειτουργίες HTTP και RSS. Υπάρχουν frameworks όπως αυτό που χρησιμοποιήθηκε στην παρούσα εργασία, το Django, το οποίο θα αναλυθεί παρακάτω και άλλα frameworks όπως το bottle.py, το Flask, το CherryPy, το Pyramid και το web2py. Μερικά από τα παραπάνω frameworks έχουν χρησιμοποιηθεί σε κάποιους πολύ γνωστούς ιστότοπους όπως το Spotify, το Mozilla, το Reddit, το Instagram, το Pinterest καθώς και μεγάλους οργανισμούς όπως η NASA και το Library of Congress.

### 1.3.2 Ανάπτυξη παιχνιδιών με Python

Ως προς την ανάπτυξη παιχνιδιών υπάρχουν βιβλιοθήκες όπως η PySoy, η οποία είναι μια μηχανή 3D παιχνιδιών που υποστηρίζει την Python 3, το PyGame παρέχει λειτουργικότητα και μια βιβλιοθήκη για την ανάπτυξη παιχνιδιών. Παιχνίδια όπως το Civilization-IV, το Toontown Online της Disney, το Vega Strike και πολλά άλλα έχουν κατασκευαστεί χρησιμοποιώντας Python.

### 1.3.3 Μηχανική μάθηση και τεχνητή νοημοσύνη με Python

Η μηχανική μάθηση  και η τεχνητή νοημοσύνη είναι πολύ δημοφιλείς τεχνολογίες, η οποίες βοηθούν τον υπολογιστή να παίρνει αποφάσεις με βάση τις εμπειρίες του παρελθόντος μέσω των αποθηκευμένων δεδομένων ή ακόμα καλύτερα, δημιουργώντας αλγόριθμους που κάνουν τον υπολογιστή να εκπαιδευτεί σε ένα σύνολο δεδομένων εκπαίδευσης. Η μηχανική μάθηση λοιπόν περιλαμβάνει έναν υπολογιστή που εκπαιδεύεται χρησιμοποιώντας ένα συγκεκριμένο σύνολο δεδομένων, και χρησιμοποιεί αυτή την εκπαίδευση για να προβλέψει τις ιδιότητες ενός νέου δεδομένου. Για παράδειγμα, υπάρχει δυνατότητα εκπαίδευσης ενός υπολογιστή τροφοδοτώντας 1000 εικόνες από ένα Χ αντικείμενο και άλλες 1000 εικόνες που δεν απεικονίζεται το Χ αντικείμενο ώστε το αποτέλεσμα που θα δώσει να είναι με βάση την ύπαρξη του αντικειμένου αυτού στις φωτογραφίες. Στη συνέχεια, αν ο υπολογιστής λάβει μια νέα εικόνα, τότε από την παραπάνω εκπαίδευση, ο υπολογιστής πρέπει να είναι σε θέση να καταλάβει αν αυτή η νέα εικόνα είναι το αντικείμενο Χ ή όχι. Η διαδικασία κατάρτισης και πρόβλεψης περιλαμβάνει τη χρήση εξειδικευμένων αλγορίθμων, όπου τροφοδοτούνται τα δεδομένα εκπαίδευσης σε έναν αλγόριθμο και ο αλγόριθμος χρησιμοποιεί αυτά τα δεδομένα εκπαίδευσης για να δώσει προβλέψεις σε νέα δεδομένα δοκιμών. Ένας τέτοιος αλγόριθμος είναι η ταξινόμηση Κ-πλησιέστερου-γείτονα (ταξινόμηση KNN), λαμβάνοντας δεδομένα δοκιμής και βρίσκοντας K πλησιέστερες τιμές δεδομένων σε αυτά τα δεδομένα από το σύνολο δεδομένων δοκιμών. Στη συνέχεια, επιλέγει τον γείτονα της μέγιστης συχνότητας και δίνει τις ιδιότητές του ως αποτέλεσμα πρόβλεψης. Η Python σε συνδυασμό με τις βιβλιοθήκες Pandas, Scikit-Learn, NumPy και πολλές άλλες αποτελεί ένα πολύ ισχυρό εργαλείο για τη δημιουργία εφαρμογών μηχανικής μάθησης και τεχνητής νοημοσύνης. Η Python ως προς τη μηχανική μάθηση έχει εφαρμογές σε virtual assistants,  Online Customer Support, Product Recommendations, αναγνώριση προσώπων, μηχανές αναζήτησης και filtering spam emails. Επίσης έχει εφαρμογές στην έρευνα από τον τομέα της ιατρικής έως την αστροφυσική.

### 1.3.4 Επιστήμη δεδομένων και οπτικοποίηση δεδομένων με Python

Η Python δεν ήταν πάντα η γλώσσα επιλογής για την ανάλυση και την απεικόνιση δεδομένων, όμως από το 2016 ξεπέρασε την R με βάση δημοσκοπήσεις και συνεχίζει να ανεβαίνει σε ποσοστά με ραγδαίους ρυθμούς. Μεγάλο κύρος δίνει η σταθερότητα και η ωριμότητα των θεμελιωδών αριθμητικών βιβλιοθηκών της, όπως η NumPy, η SciPy και άλλες. Επιπροσθέτως, η εντολή “matplotlib” που είναι ενσωματωμένο στη βιβλιοθήκη IPython παρέχει ένα διαδραστικό περιβάλλον έρευνας και ανάπτυξης με οπτικοποίηση δεδομένων κατάλληλο για τους περισσότερους χρήστες. Ωστόσο, η υιοθέτηση της Python για την εφαρμοζόμενη στατιστική μοντελοποίησης είναι συγκριτικά αργή με άλλους τομείς της υπολογιστικής επιστήμης. Ένα σημαντικό ζήτημα για τους προγραμματιστές της Python στο παρελθόν ήταν η έλλειψη υλοποίησης των βιβλιοθηκών για τα πρότυπα μοντέλα και ένα συνεκτικό πλαίσιο για τον προσδιορισμό των μοντέλων. Ωστόσο, τα τελευταία χρόνια υπήρξαν σημαντικές νέες εξελίξεις στην οικονομετρία (StaM), στις Bayesian στατιστικές (PyMC) και στη μηχανική μάθηση (SciL). Παρόλα αυτά, είναι ακόμα δύσκολο για πολλούς στατιστικολόγους που επέλεξαν την Python πάνω από την R, δεδομένης της φύσης της συγκεκριμένης γλώσσας και το εύρος των καλά ελεγμένων βιβλιοθηκών ανοιχτού κώδικα που διαθέτει στους χρήστες της η R. Παρά το εμπόδιο αυτό, οι περισσότεροι πιστεύουν ότι η γλώσσα της Python, οι βιβλιοθήκες και τα εργαλεία που είναι διαθέσιμα αυτή τη στιγμή, μπορούν να χρησιμοποιηθούν για να καταστήσουν την Python ανώτερο περιβάλλον για την ανάλυση δεδομένων και τη στατιστική πληροφορική.
Ένα άλλο ζήτημα που εμπόδιζε πολλούς από τη χρήση της Python στο παρελθόν για τις εφαρμογές ανάλυσης δεδομένων, ήταν η έλλειψη πλούσιων δομών δεδομένων με ολοκληρωμένο χειρισμό μεταδεδομένων. Με τον όρο μεταδεδομένα αναφέρεται η επισήμανση πληροφοριών σχετικά με τα σημεία δεδομένων. Για παράδειγμα, ένας πίνακας ή υπολογιστικό φύλλο δεδομένων πιθανόν να έχει ετικέτες για τις στήλες και ενδεχομένως και για τις σειρές. Εναλλακτικά, μερικές στήλες σε έναν πίνακα μπορεί να χρησιμοποιηθούν για την ομαδοποίηση και τη συγκέντρωση δεδομένων σε έναν πίνακα. Στην περίπτωση που υπάρχουν δεδομένα χρονοσειράς, οι ετικέτες γραμμών θα μπορούσαν να είναι χρονικές σφραγίδες. Είναι συχνά απαραίτητο να έχουν στη διάθεσή τους τις πληροφορίες επισήμανσης για να επιτρέπουν τον χειρισμό των δεδομένων, όπως η συγχώνευση συνόλων δεδομένων ή η εκτέλεση μιας συνένωσης ή μια ομάδα λειτουργιών, που εκφράζεται σε ένα διακριτό και συνοπτικό τρόπο. Γλώσσες βάσεων δεδομένων συγκεκριμένων τομέων όπως το SQL και οι στατιστικές γλώσσες όπως το R και το SAS έχουν μεγάλο πλούτο αυτών των εργαλείων. Μέχρι πρόσφατα, η Python είχε λίγα εργαλεία που παρέχουν το ίδιο επίπεδο πλούτου και εκφραστικότητας που επέτρεπαν τη διαχείριση μεγάλων όγκων δεδομένων.

### 1.3.5 Desktop GUI εφαρμογές με Python

Με την Python δίνεται η δυνατότητα ανάπτυξης μιας desktop εφαρμογής καθώς διαθέτει τη βιβλιοθήκη Tkinter που μπορεί να χρησιμοποιηθεί για την ανάπτυξη εφαρμογών διεπαφής χρηστών. Επίσης, υπάρχουν και άλλα εργαλεία όπως το wxWidgets, το Kivy και το  PYQT5 που μπορούν να χρησιμοποιηθούν για τη δημιουργία εφαρμογών σε διάφορες πλατφόρμες.

### 1.3.6 Επιχειρηματικές Εφαρμογές με Python

Οι επιχειρηματικές εφαρμογές είναι συστήματα που καλύπτουν τομείς όπως το ηλεκτρονικό εμπόριο, το ERP και άλλα. Για τέτοιου είδους εφαρμογές χρειάζεται μια γλώσσα επεκτάσιμη και αξιόπιστη όπως η Python. Πλατφόρμες όπως το Tryton μπορούν να χρησιμοποιηθούν για την ανάπτυξη τέτοιων επιχειρηματικών εφαρμογών.

### 1.3.7 Ενσωματωμένες εφαρμογές με Python

Η Python βασίζεται στη γλώσσα C, το οποίο σημαίνει ότι μπορεί να χρησιμοποιηθεί για τη δημιουργία λογισμικού ενσωματωμένης C για ενσωματωμένες εφαρμογές. Αυτό βοηθά στην εκτέλεση εφαρμογών υψηλότερου επιπέδου σε μικρότερες συσκευές που μπορούν να τρέξουν την Python. Μια από τις πιο γνωστές ενσωματωμένες εφαρμογές είναι το λογισμικό του Raspberry Pi, το οποίο χρησιμοποιεί την Python για την σύνδεση της με το υλικό του Raspberry pi όπως το pi hut το οποίο είναι ένα εκπαιδευτικό shield.
Η Python διαθέτει μια ποικιλία εφαρμογών όπου μπορεί να χρησιμοποιηθεί. Ανεξάρτητα από το τι πεδίο που χρησιμοποιείται, η Python ανταμείβει λόγω του ότι είναι μια γλώσσα επεκτάσιμη που μπορούν να χρησιμοποιηθούν βιβλιοθήκες της C. Είναι επίσης δυνατό να συμβεί και το ανάποδο, δηλαδή να εμπλουτιστεί μια εφαρμογή γραμμένη σε C με ένα κομμάτι κώδικα γραμμένο σε Python. Η ενσωμάτωση παρέχει σε μια εφαρμογή τη δυνατότητα να εφαρμόσει ορισμένες από τις λειτουργίες της εφαρμογής σε Python και όχι σε C ή C ++. Αυτό μπορεί να χρησιμοποιηθεί για πολλούς σκοπούς, όπως για παράδειγμα η δυνατότητα να προσαρμόζουν οι χρήστες την εφαρμογή στις ανάγκες τους, γράφοντας κάποια σενάρια στη Python. Μπορεί επίσης να το χρησιμοποιηθεί μόνο σε κάποιες από τις λειτουργίες γιατί θα μπορούσαν να γραφτούν πιο εύκολα στην Python. Η ενσωμάτωση της Python είναι παρόμοια με την επέκτασή της. Η διαφορά είναι ότι όταν επεκταθεί η Python, το κύριο πρόγραμμα της εφαρμογής εξακολουθεί να είναι ο compiler της Python, ενώ αν ενσωματωθεί  Python, το κύριο πρόγραμμα μπορεί να μην έχει καμία σχέση με αυτή. Αντίθετα, κάποια τμήματα της εφαρμογής, κάποιες φορές καλούν τον Python interpreter για να εκτελέσει κάποιο κώδικα σε Python. Έτσι, εάν ενσωματωθεί στην Python, παρέχετε το νέο κύριο πρόγραμμα. Ένα από τα πράγματα που πρέπει να κάνει αυτό το κύριο πρόγραμμα είναι η προετοιμασία του compiler της Python. Για να γίνει αυτό πρέπει να κληθεί η συνάρτηση Py_Initialize(). Υπάρχουν προαιρετικές κλήσεις για τη δήλωση μεταβλητών στην γραμμή εντολών της Python. Στη συνέχεια καλείται ο compiler από οποιοδήποτε μέρος της εφαρμογής. Υπάρχουν διάφοροι τρόποι για να κληθεί ο compiler. Μπορεί να περαστεί μια συμβολοσειρά που περιέχει τις εντολές Python στο PyRun_SimpleString() ή να μεταβιβαστεί σε PyRun_SimpleFile() ένας δείκτης αρχείου stdio και ένα όνομα αρχείου, για αναγνώριση μόνο στα μηνύματα λάθους. Μπορεί επίσης να κληθούν λειτουργίες χαμηλότερου επιπέδου για την κατασκευή και χρήση αντικειμένων της Python.